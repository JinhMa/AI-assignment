Awdur a golygydd Seisnig oedd Brian Wilson Aldiss, OBE (/ˈɔːldɪs/; 18 Awst 1925 – 19 Awst 2017), a oedd yn fwyaf adnabyddus am nofelau a straeon byrion gwyddonias. Defnyddiodd yr enw Brian W. Aldiss neu Brian Aldiss, heblaw am ambell ffugenw yn ystod canol y 1960au.
Cafodd ei ddylanwadu yn fawr gan yr arloeswr gwyddonias H. G. Wells, a roedd Aldiss yn is-lywydd Cymdeithas ryngwladol H. G. Wells. Roedd yn gyd-lywydd (gyda Harry Harrison) Grŵp Gwyddonias Birmingham. Enwyd Aldiss yn Grand Master gan Awduron Gwyddonias America yn 2000, a fe'i sefydlwyd yn Oriel Enwogion Gwyddonias yn 2004. Derbyniodd ddau Wobr Hugo, un Gwobr Nebula a un Gwobr Goffa John W. Campbell. Ysgrifennodd y stori fer "Super-Toys Last All Summer Long" (1969), oedd yn sylfaen i ffilm Stephen Spielberg A.I. Artificial Intelligence a ddatblygwyd gan Stanley Kubrick. Roedd Aldiss yn gysylltiedig a'r Don Newydd Prydeinig o wyddonias.


== Bywyd personol ==
Yn 1938, priododd Aldiss gyda Olive Fortescue, ysgrifennydd i berchennog gwerthwyr llyfrau Sanders yn Rhydychen, lle roedd wedi gweithio ers 1947. Roedd ganddo ddau blentyn o'i briodas gyntaf, Clive yn 1955 a Caroline Wendy yn 1957, ond fe "methodd" y briodas yn 1959 a'i ddiddymu yn 1965.
Yn 1965, priododd ei ail wraig, Margaret Manson, menyw Albanaidd, ysgrifennydd i olygydd yr Oxford Mail, pan oedd yn 40 a hithau yn 31. Roeddent yn byw yn Rhydychen, a cafodd y cwpl ddau blentyn, Tim a Charlotte . Bu farw Margaret yn 1997.


== Cyfeiriadau ==


== Dolenni allanol ==
Gwefan swyddogol
Brian Aldiss yn y British Council: Llenyddiaeth
Ffuglen arlein Brian Aldiss yn Free Speculative Fiction Online
Casgliad Brian Aldiss] yn Mhrifysgol De Fflorida